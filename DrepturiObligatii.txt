Obligatiile membrilor:

1. Fiecare membru trebuie sa participe la Forumul organizatiei teritoriale din care face parte. De asemenea, pana la implementarea sistemului de delegati, fiecare membru trebuie sa participe la Forumul National. Odata ce sistemul de 
delegati va fi implementat, fiecare organizatie teritoriala va desemna un numar de membri care va reprezenta in Forumul National punctul de vedere al filialei. 

2. Fiecare membru trebuie sa achite o cotizatie financiara. Cotizatia lunara obligatorie este intre 10 si 50 RON. Membrul o poate achita in fiecare luna sau o poate face in transe mai mari, odata la cateva luni. Suma se vireaza in contul 
organizatiei teritoriale din care face parte. Fiecare organizatie teritoriala plateste organizatiei nationale un procent din totalul cotizatiilor locale.

3. Fiecare membru trebuie sa parcurga si sa inteleaga Statutul si Regulamentul de Organizare si Functionare, cele doua documente de baza ale Partidului. Statutul are caracter juridic, si poate fi infiintat si modificat numai prin decizie
de Tribunal. Statutul este actul cel mai general al Partidului. Regulamentul stabileste in detaliu relatiile de lucru din cadrul Partidului. Regulamentul este un act mai flexibil decat Statutul, neavand caracter juridic.

4. Fiecare membru trebuie sa participe la activitatile de dezvoltare a Partidului si de comunicare a mesajului sau, dupa cum ii permite timpul si interesul. In timpul campaniei electorale, este necesara participarea tuturor la strangerea
de semnaturi si la distribuirea materialelor de popularizare. Daca membrul si-a asumat responsabilitatea de a coordona un departament, un grup de lucru sau o alta structura functionala a Partidului, are obligatia de a-si dedica timp si
energie suplimentare.

5. Fiecare membru trebuie sa interactioneze cu colegele si colegii sai intr-un mod care sa promoveze respectul si increderea reciproce. Descurajam atitudini care pot leza demnitatea celorlalti, iar aici includem orice forma de discriminare.
Promovam un dialog deschis si constructiv, unde participantii contribuie cu argumente rationale si respecta timpul si nervii celorlalti. Daca un membru si-a asumat o functie de conducere in cadrul Partidului, are obligatia de a comunica in 
direct si transparent modul in care isi exercita atributiile. 

6. Fiecare membru trebuie sa reprezinte in exterior Partidul conform cu valorile prevazute in Statut, fara sa aduca organizatiei prejudicii nemeritate de imagine. Fiecare membru trebuie sa participe la dezvoltarea Partidului, prin a
convinge persoane noi sa devina membri si simpatizanti si prin a-i ajuta pe acestia sa se integreze.

Drepturile membrilor:

1. Fiecare membru poate sa supuna deciziei democratice a colectivului de Partid orice chestiune considera de cuviinta. In acest sens, are dreptul de a cere includerea de subiecte de dezbatere pe ordinea de zi a Forumului local si national 
si a structurilor si comisiilor din care face parte. Fiecare membru poate sa voteze in deciziile de Forum sau in deciziile structurilor si comisiilor din care face parte.

2. Fiecare membru poate sa participe si sa candideze la functii de conducere in toate structurile functionale, in toate comisiile, in organizatia teritoriala din care face parte si in organizatia nationala. Fiecare membru poate fi ales ca 
delegat la Forumul National al organizatiei teritoriale din care face parte, odata ce sistemul de delegati va fi implementat.

3. Fiecare membru are dreptul, pe baza principiului de transparenta din Statut, sa fie informat in privinta activitatilor structurilor si organizatiilor din Partid si in privinta modului in care sunt luate deciziile.

4. Fiecare membru poate sa propuna activitati, evenimente, comunicate si politici in cadrul structurilor si organizatiilor din care face parte. 

5. Fiecare membru are dreptul la un proces echitabil si transparent daca este cercetat pentru incalcarea principiilor Partidului, asa cum figureaza ele in Statut, sau a obligatiilor functiei ocupate, asa cum figureaza ele in Statut si 
Regulament. Fiecare membru poate sa sesizeze comisiile abilitate in privinta abaterilor savarsite de altcineva. Fiecare membru poate sa dea in judecata Partidul daca considera ca a fost sanctionat sau exclus din Partid pe nedrept.

6. Fiecare membru are dreptul sa ii fie protejate datele cu caracter personal, conform Statutului si Regulamentului de partid, cat si a legislatiei nationale si europene in vigoare.


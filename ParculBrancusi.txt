Demos se pronunta ferm impotriva instrainarii si demolarii Parcului Brancusi. Consideram inacceptabil ca Primaria Sectorului 3 prefera sa acomodeze interese imobiliare corupte in loc sa le asigure cetatenilor dreptul la parcuri numeroase
si bine amenajate. Pierderea parcului de 1,5 hectare de pe bulevardul Brancusi ar afecta profund negativ calitatea vietii celor care locuiesc in zona.

Sectorul 3, ca si restul orasului Bucuresti, sufera de un deficit grav de spatiu verde. Conform Organizatiei Mondiale a Sanatatii si a altor experti in domeniu, un oras are nevoie de 20-50 mp de spatii verzi pe cap de locuitor. In sectorul 
in care locuim fiecarui cetatean ii revine numai 12 mp. Daca ar fi sa luam in calcul doar spatiile publice plantate, suprafata pe cap de locuitor este si mai redusa - de doar 2 mp. Sectorul 3 se bucura de numai 90 de hectare de parcuri,
gradini si scuaruri, o cantitate care ar putea fi mult mai mare daca Primaria nu ar retroceda abuziv patrimoniul si daca nu si-ar manipula fara scrupule cetatenii.

Cerem Primariei Generale a Bucurestiului urmatoarele:

(1) Exproprierea terenului de pe care se afla Parcul Brancusi, retrocedat in mod suspect in 2011 

(2) Schimbarea statutului urbanistic al terenului - care momentan figureaza in P.U.G. ca spatiu construibil - in cel de spatiu verde

(3) Reamenajarea corespunzatoare a terenului ca spatiu de agrement

Consideram esential ca Primaria Generala sa urmeze aceiasi pasi si in cazul terenului de 12 hectare care apartine de Parcul I.O.R., aflat in apropiere de Parcul Brancusi si cu o valoare si mai mare pentru sanatatea comunitatii.

De asemenea, cerem atat Primariei de sector, cat si Primariei de municipiu, sa-si asume drept prioritate principala cresterea substantiala a numarului de parcuri, gradini si scuaruri din Bucuresti. Autoritatile nu trebuie doar sa opreasca
asaltul asupra spatiilor verzi existente, care sunt oricum neadecvate, ci sa joace un rol activ in dezvoltarea de spatii noi. 

Demos sustine protejarea neconditionata a tuturor terenurilor cu vegetatie din capitala, fie ca este vorba de parcuri, scuaruri, gradini de blocuri sau aliniamente plantate. Demos propune dublarea patrimoniului verde a orasului pe 
perioada urmatorilor 10 ani, prin exproprierea de utilitate publica a marilor terenuri neconstruite din Bucuresti si amenajarea lor ca parcuri. 